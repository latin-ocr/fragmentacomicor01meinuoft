Postquam ita eorum poetarum qul antiquam comoediam
illustrarunt historiam enarravimus, susceptae disputationis
ordo et continuitas ad mediam, quam veteribus criticis di-
cere placuit, comoediam nos ducit, cuius aetatem ita definire
licebit, ut circiter inde ab Olympiade XCVI usque ad pu-
gnam Chaeronensem h. e. ad Olympiadem CX 3 pertinue-
rit, Huius aetatis poetae ab Anonymo de com. p. XXVIII
numerantur septem et quinquaginta, fabulae autem septen-
decim supra sexcentas, repugnante Athenaeo, qui lib. VIII
qi. 3361! se plus octingentas mediae comoediae fabulas le-
gisse affirmat: πλείονα τῆς μέσης καλουμένης κωμῳδίας
ἀναγνοὺς δράματα τῶν ὀκτακοσίων καὶ τούτων ἐκλογὰς
’ποιησάμενος οὐ περιέτυχον τῷ Ἀσωτοδιδασκάλῳ. Itaque
uidendum est ne Anonymus‚ accuratissimus scriptor et qui
*optimis auctoribus usus est, pro χιζ scripserit ωιζ h. e.
octingentas septendecim, qui numerus iam cum eo, quem
Athenaeus posuit, optime concordat. Sed huius aetatis poe-
tas antequam sigillatim recenseam, quae fuerit eorum indo-
les et ratio breviter exponemus. Ac veteris comoediae,
qualem quidem florentissimis temporibus cognitam habemus
(nam quas inde fere ab nonagesima quinta vel sexta Olym-
piade antiquae comoediae auctores docuerunt fabulas, eas
Ι ab vetusta illa et genuina ratione aliquantum degenerasse
et ad mediae indolem comoediae compositas fuisse nemo
mirabitur) veteris igitur comoediae hanc indolem fuisse cou-
stat, ut quidquid ad rem publicam pertineret sub censuram
st vocaret, ac si quis dignus esset
ἕ describi, quod malus ac fur,

quod moechus foret, aut sicarius aut alioqui
famosus,

